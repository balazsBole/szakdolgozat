Helpdesk rendszer megvalósítása Microservices alapú elosztott alkalmazással

A szakdolgozat célja:
Hogy bemutassam egy microservice alapú elosztott alkalmazás felépítését és működését.
A fejlesztés során megismert és használt technológiák átfogó összefoglalása (úgy mint hexagonális architektúra, MVC, docker, Angular, Spring Boot, kafka, load balancer, TDD, SOLID, etc.).
Az alkalmazás átfogó dokumentálása (például felhasználói-, üzemeltetési kézikönyv, komponens- és message flow diagram létrehozása).



A szakdolgozat rövid tartalma:
Az alkalmazás üzleti leírása:

A bestpractical által fejlesztett, open source "Request tracker" alkalmazáshoz hasonló funkciókkal bíró webes program, ami lehetőséget ad  különböző csoportokhoz  tartozó regisztrált ügyfélszolgálati felhasználók különböző e-mail címre érkező problémák vagy feladatok feldolgozására. A példaalkalmazás elérhető a www.bestpractical.com/rt címen.
Egy új beérkező feladat egy előre meghatározott problémasorba kerül, ahonnan a sorhoz hozzárendelt csoport valamelyik ilyen jogokkal felruházott tagja felelőst vagy felelősöket rendelhet az adott kérdéshez, illetve a kérést más problémasorba is helyezheti. A felelős további levelezésbe bonyolódhat a probléma bejelentőjével a webes felületen keresztül. A probléma egy előre meghatározott állapotsoron megy keresztül, az állapotváltásról minden érintett értesítést kap.

Az alkalmazás technikai leírása:
Angular felhasználói felülettel, spring boot frameworkot használó java backenddel, és PostgreSQL adatbázissal működő dockerizált hexagonális alklamazás. A buildhez felhasznált programok: maven, nodeJs, npm, angular-cli.
Az authentikációért és authorizációért dedikált keycloak szerver felel. A frontend és a backend között REST alapú, a bakcend és az adatbázis között jpa alapú, a különböző microservicek között REST és kafka alapú kommunikáció valósul meg.
A servicek metrikái prometheusba integrálva érhetőek el.
A fejlesztés TDDben, a SOLID és a clean code elvek mentén történik. A kódminőségért eslint és sonarqube felel. A verziókövetésre githubot áll rendelkezésre.



A szakdolgozat vázlata (tervezett tartalomjegyzéke): 
1) Abstract, bevezetés, a projekt átfogó leírása és célja (1 oldal).

2) Felhasznált technológiák irodalmi áttekintése (25 oldal)

3) A rendszer átfogó dokumentációja, a felmerült problémák leírása. Felhasználói, üzemeltetési kézikönyv (35 oldal)

4) Összefoglalás, A kitűzött célokkal az elért eredmények összevetése (1 oldal)

5) A továbbfejlesztés lehetséges irányai (1 oldal)
 



