Dolgozatom célja egy több e-mail címet és szálat kezelő teljes értékű elosztott alkalmazás létrehozása volt.

\bigskip
Az alkalmazás teljes funkcionalitását több, egymástól függetlenül működő, pontosan egy körülhatárolt részfeladatért felelős mikroszerviz látja el. A szervizek egymáshoz lazán, HTTP-n és kafkán keresztül kapcsolódnak.

A moduláris felépítés, és a szervizek laza kapcsolata nagy mértékben leegyszerűsíti a helpdesk alkalmazás akár mások által fejlesztett programokkal való együttműködését is. A rendelkezésre álló számtalan, szabadon használható, nyílt forrású program használata pedig nagy mértékben megkönnyíti az új alkalmazás fejlesztését.

Jó példa erre a Keycloak szerviz esete, ahol egy biztonságos és megannyi funkcióval rendelkező jogosultság- és hozzáférés-kezelőt sikerült a helpdesk alkalmazásba integrálni. Így a jelszókezelésnél vagy más hozzáféréssel és jogosultsággal kapcsolatos részletnél hagyatkozhattam a Keycloak funkcionalitására, nekem elegendő volt a felhasználók üzletileg is releváns, e-mailekhez köthető kapcsolatával foglalkoznom.

\bigskip
Három fő részfeladatra osztottam fel az alkalmazás működését. Az e-mail szerverekkel való kapcsolattartásért az \textit{e-mail kliens}, az e-mailek, e-mail szálak logikai rendszerezésért, tárolásáért a \textit{helpdesk backend}, és az e-mail szálak megjelenítéséért, a felhasználókkal való interakcióért a \textit{helpdesk frontend} lett a felelős.

A közöttük fennálló laza kapcsolat miatt az adott feladatnak megfelelően választhattam meg a programnyelvet és technológiát. Így az \textit{e-mail kliens}t és a \textit{helpdesk backend}et Java alapon Spring Boottal, a \textit{helpdesk frontend}et pedig TypeScript alapon Angularral készítettem.


\bigskip
Terheléses tesztel megvizsgáltam a helpdesk alkalmazás komoly igénybevétel során mérhető teljesítményét. Az alkalmazás monitorozásához használt eszközök segítségével elemeztem a vizsgálat eredményét. És az alkalmazás horizontális skálázásával sikerült jelentős teljesítményjavulást elérni.

\pagebreak
Összességében elmondható, hogy sikerült egy modern, időtálló, mikroszerviz alapú elosztott alkalmazást létrehoznom. Bemutattam a megvalósítás során felmerült problémákat, azok megoldását, a felhasznált technológiákat és módszertanokat.
